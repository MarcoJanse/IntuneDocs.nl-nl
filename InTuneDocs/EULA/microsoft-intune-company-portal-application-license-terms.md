---
# required metadata

title: Microsoft Intune Company Portal Application License Terms | Microsoft Intune
description:
keywords:
author: Staciebarker
manager: jeffgilb
ms.date: 04/28/2016
ms.topic: article
ms.prod:
ms.service: microsoft-intune
ms.technology:
ms.assetid: 94ae5ce0-55fd-494b-bc7d-5153f47711fb

# optional metadata

#ROBOTS:
#audience:
#ms.devlang:
ms.reviewer: jeffgilb
ms.suite: ems
#ms.tgt_pltfrm:
#ms.custom:

---

# LICENTIEVOORWAARDEN VOOR MICROSOFT TOEPASSINGEN: MICROSOFT INTUNE-BEDRIJFSPORTAL

## LICENTIEVOORWAARDEN VOOR MICROSOFT TOEPASSINGEN: MICROSOFT INTUNE-BEDRIJFSPORTAL
Deze licentievoorwaarden vormen een overeenkomst tussen Microsoft Corporation (of, afhankelijk van uw locatie, een van haar gelieerde ondernemingen) en u. Lees deze voorwaarden aandachtig door. Deze zijn van toepassing op de bovengenoemde toepassing. De voorwaarden zijn tevens van toepassing op

-   updates,

-   aanvullingen,

-   internetservices, en

-   ondersteuningsservices

voor deze toepassing, tenzij bij deze onderdelen andere voorwaarden zijn meegeleverd. In dat geval gelden de meegeleverde voorwaarden.

**DOOR DE TOEPASSING TE GEBRUIKEN, GAAT U AKKOORD MET DEZE VOORWAARDEN. ALS U NIET AKKOORD GAAT MET DE VOORWAARDEN, MAG U DE TOEPASSING NIET GEBRUIKEN.**

**Als u voldoet aan deze licentievoorwaarden, geniet u onderstaande eeuwigdurende rechten.**

1.  **INSTALLATIE- EN GEBRUIKSRECHTEN.**

    a.  **Installatie en gebruik.** U mag elk gewenst aantal exemplaren van deze toepassing installeren en gebruiken op een apparaat of apparaten met Windows die in uw bezit zijn of onder uw beheer staan. U mag deze toepassing gebruiken in combinatie met het geldige abonnement van uw bedrijf op Microsoft Intune of een online dienst waarin Microsoft Intune-functionaliteit is opgenomen.

    b.  **Updates.** Updates of upgrades naar Microsoft Intune zijn wellicht nodig voor volledige functionaliteit. Sommige functionaliteit is mogelijk niet beschikbaar in alle landen.

    c.  **Opgenomen Microsoft-programma’s.** De toepassing bevat mogelijk andere Microsoft-programma's. Deze licentiebepalingen gelden voor uw gebruik van deze programma's.

    d.  **Programma's van andere fabrikanten.** In de toepassing kunnen programma’s van een derde zijn opgenomen die door Microsoft, niet door de derde, aan u in licentie worden gegeven op grond van deze overeenkomst. Eventuele kennisgevingen voor het programma van derden zijn slechts ter referentie voor u bijgevoegd.

2.  **MOGELIJK IS INTERNETTOEGANG VEREIST.** Er worden mogelijk in verband met het gebruik van de toepassing kosten in rekening gebracht voor internettoegang, gegevensoverdracht en andere services, conform uw dataserviceabonnement of een andere overeenkomst met uw netwerkprovider. U bent uitsluitend zelf verantwoordelijk voor kosten die in rekening worden gebracht door netwerkproviders.

3.  **INTERNETSERVICES.** Microsoft levert internetservices bij de toepassing. Deze kunnen te allen tijde worden gewijzigd of beëindigd.

    a.  Toestemming voor op internet gebaseerde services of draadloze services. De toepassing maakt mogelijk verbinding met op draadloze internetservices. Door uw het gebruik van de toepassing gaat u akkoord met de overdracht van standaardapparaatgegevens (inclusief, maar niet beperkt tot, technische informatie over uw apparaat, systeem- en toepassingssoftware, en randapparatuur) voor internetservices of draadloze services. Indien andere voorwaarden zijn verstrekt in verband met uw gebruik van de services, zijn deze voorwaarden eveneens van toepassing.

        -   Gegevens. Sommige online diensten vereisen, of kunnen worden uitgebreid door, de installatie van lokale software zoals deze. Op aanwijzing van u, of van uw beheerder, kan deze software gegevens verzenden vanaf een apparaat naar of vanaf een online dienst.

        -   Gebruiksgegevens. Microsoft verzamelt automatische gebruiks- en prestatiegegevens via internet. Deze gegevens worden gebruikt voor het beschikbaar stellen en verbeteren van Microsoft-producten en -diensten en om uw ervaring te verbeteren. U kunt deze functie uitschakelen.

    b.  Misbruik van op het internet gebaseerde services. U mag internetservices niet op een zodanige wijze gebruiken dat u hieraan schade toebrengt of dat de beschikbaarheid van deze services of het draadloze netwerk voor anderen in het gedrang komt. U mag de service niet gebruiken om uzelf op wat voor manier dan ook onbevoegd toegang te verschaffen tot services, gegevens, accounts of netwerken.

4.  **FEEDBACK.** Als u Microsoft feedback geeft over de toepassing, geeft u Microsoft kosteloos het recht om uw feedback te gebruiken, te delen en voor commerciële doeleinden te gebruiken op elke manier en voor elk doeleinde. Tevens geeft u derden kosteloos alle octrooirechten die nodig zijn om hun producten, technologieën en services te gebruiken met of te koppelen aan specifieke onderdelen van Microsoft-software of -services waarin de feedback is opgenomen. U geeft geen feedback die onderhevig is aan een licentie waarvoor Microsoft eigen software of documentatie in licentie moet geven aan derden omdat wij uw feedback hierin opnemen. Deze rechten blijven gelden nadat deze overeenkomst is beëindigd.

5.  **DRAAGWIJDTE VAN DE LICENTIE.** De toepassing wordt niet verkocht, maar onder licentie verstrekt. Deze overeenkomst verleent u slechts bepaalde rechten voor het gebruik van de toepassing. Microsoft behoudt zich alle andere rechten voor. U mag de toepassing alleen gebruiken zoals expliciet wordt vermeld in deze overeenkomst, tenzij het toepasselijke recht u meer rechten verleent ondanks deze beperking. Hierbij dient u zich te houden aan de technische beperkingen in de toepassing die ervoor zorgen dat u deze alleen op bepaalde manieren kunt gebruiken. Het is niet toegestaan

    -   de technische beperkingen in de toepassing te omzeilen;

    -   de toepassing te onderwerpen aan reverse-engineering, te decompileren of disassembleren, tenzij en alleen voor zover dit, niettegenstaande deze beperking, uitdrukkelijk is toegestaan op grond van toepasselijk recht;

    -   meer kopieën te maken van de toepassing dan is vermeld in deze overeenkomst of, ondanks deze beperking, is toegestaan op grond van toepasselijk recht;

    -   de toepassing te publiceren zodat anderen deze kunnen kopiëren;

    -   de toepassing te verhuren, in lease te geven of uit te lenen; of

    -   de toepassing of deze overeenkomst aan enige derde partij over te dragen.

6.  **EXPORTBEPERKINGEN.** Op de toepassing zijn de Amerikaanse exportwetten en -voorschriften van toepassing. U dient zich te houden aan alle nationale en internationale exportwetten en -voorschriften die van toepassing zijn op de toepassing. Dergelijke wetten leggen beperkingen op met betrekking tot bestemmingen, eindgebruikers en eindgebruik. Zie www.microsoft.com/exporting voor meer informatie.

7.  **ONDERSTEUNINGSSERVICES.** De toepassing wordt “in de huidige staat” verstrekt, en wij zijn dan ook niet gehouden tot het leveren van ondersteuningsservices ervoor. Als u problemen hebt met deze toepassing of vragen hebt over uw gebruik ervan, met inbegrip van vragen over het privacybeleid van uw bedrijf, neemt u contact op met de beheerder in uw bedrijf. Neem geen contact op met de store, uw netwerkprovider, de fabrikant van uw apparaat of Microsoft.

8.  **HANDELSMERKAANDUIDINGEN.** Microsoft, Microsoft Intune en Office 365 zijn gedeponeerde handelsmerken of handelsmerken van Microsoft Corporation in de Verenigde Staten en/of andere landen.

9. **VOLLEDIGE OVEREENKOMST.** Deze overeenkomst en de bepalingen voor supplementen, updates, internetservices en productondersteuningsservices die u gebruikt, vormen de volledige overeenkomst voor de toepassing en ondersteuningsservices.

10. **TOEPASSELIJK RECHT.**

    a.  **Verenigde Staten.** Indien u de toepassing hebt verkregen in de Verenigde Staten, wordt de interpretatie van deze overeenkomst beheerst door het recht van de staat Washington en geldt het recht van de staat Washington voor tekortkomingen in de nakoming van de overeenkomst ongeacht de beginselen van het conflictenrecht. Op alle andere vorderingen, met inbegrip van vorderingen voortvloeiend uit consumentenbeschermingsrecht, mededingingsrecht en onrechtmatige daad is het recht van de staat waar u woont van toepassing.

    b.  **Buiten de Verenigde Staten.** Als u de toepassing hebt verkregen in een ander land, wordt de overeenkomst beheerst door het recht van het land waar u gevestigd bent.

11. **JURIDISCH EFFECT.** In deze overeenkomst worden bepaalde rechten beschreven. Het is mogelijk dat u beschikt over andere rechten in uw rechtsgebied. Het is mogelijk dat u beschikt over andere rechten ten opzichte van de partij waarvan u de toepassing hebt verkregen. Deze overeenkomst vormt geen wijziging van uw rechten onder het recht in uw rechtsgebied wanneer dit in uw rechtsgebied niet is toegestaan.

12. **GEEN GARANTIE. DE TOEPASSING WORDT “IN DE HUIDIGE STAAT”, “MET ALLE AANWEZIGE FOUTEN” EN “IN DE BESCHIKBARE VORM” IN LICENTIE GEGEVEN. U DRAAGT HET RISICO VOOR HET GEBRUIK ERVAN. MICROSOFT EN DE DRAADLOZE PROVIDERS WAARVAN HET NETWERK WORDT GEBRUIKT VOOR HET DISTRIBUEREN VAN DE TOEPASSING, EN AL ONZE RESPECTIEVELIJKE GELIEERDE ONDERNEMINGEN, EN LEVERANCIERS (“GEDEKTE PARTIJEN”) WIJZEN ALLE GARANTIES OF VOORWAARDEN OP GROND VAN OF MET BETREKKING TOT DE TOEPASSING VAN DE HAND. HET VOLLEDIGE RISICO MET BETREKKING TOT DE KWALITEIT EN PRESTATIE VAN DE TOEPASSING LIGT BIJ U. INDIEN DE TOEPASSING ONDEUGDELIJK BLIJKT TE ZIJN, NEEMT U ALLE KOSTEN VOOR BENODIGD ONDERHOUD EN REPARATIES VOOR EIGEN REKENING. HET IS MOGELIJK DAT U AANVULLENDE CONSUMENTENRECHTEN HEBT ONDER UW PLAATSELIJKE RECHT, WAARIN DEZE OVEREENKOMST GEEN WIJZIGINGEN KAN AANBRENGEN. VOOR ZOVER IS TOEGESTAAN OP GROND VAN TOEPASSELIJK RECHT, WIJZEN DE GEDEKTE PARTIJEN DE IMPLICIETE GARANTIES VAN VERKOOPBAARHEID, GESCHIKTHEID VOOR EEN BEPAALD DOEL EN NIET-INBREUKMAKEND KARAKTER VAN DE HAND.**

    **VOOR AUSTRALIË: U BESCHIKT OVER WETTELIJKE GARANTIES IN HET KADER VAN DE AUSTRALIAN CONSUMER LAW EN NIETS IN DEZE VOORWAARDEN HEEFT DE BEDOELING AFBREUK TE DOEN AAN DEZE RECHTEN.**

13. **BEPERKINGEN EN UITSLUITINGEN VAN VERHAAL EN SCHADEVERGOEDING. VOOR ZOVER WETTELIJK TOEGESTAAN, KUNT U BIJ MICROSOFT UITSLUITEND DIRECTE SCHADE VERHALEN TOT MAXIMAAL ÉÉN AMERIKAANSE DOLLAR (USD 1,00). U STEMT ERMEE IN BIJ GEEN ANDERE SCHADE TE VERHALEN OP ANDERE GEDEKTE PARTIJEN, MET INBEGRIP VAN GEVOLGSCHADE, SCHADE DOOR WINSTDERVING, SPECIALE, INDIRECTE OF INCIDENTELE SCHADE.**

    Deze beperking geldt voor

    -   alles met betrekking tot de toepassing, services, inhoud (inclusief code) van internetsites van derden of programma's van derden en

    -   vorderingen voor wanprestatie, garantie of voorwaarden; consumentenbescherming, misleiding, oneerlijke concurrentie, risicoaansprakelijkheid, nalatigheid, onjuiste voorstelling van zaken, weglating, inbreuk of andere onrechtmatige daad; schending van wetten of voorschriften; of onrechtmatige verrijking; alles voor zover toegestaan door het toepasselijk recht.

    Dit geldt zelfs indien:

    -  reparatie, vervanging of restitutie van het aankoopbedrag voor de toepassing geen volledige compensatie vormt voor eventuele schade; of

    -  de Gedekte Partijen wisten van de mogelijkheid van de schade, of hiervan hadden moeten weten.

    Bovengenoemde beperking of uitsluiting geldt voor u wellicht niet omdat in uw land de uitsluiting of beperking van incidentele schade, gevolgschade of andere schade mogelijk niet is toegestaan.

