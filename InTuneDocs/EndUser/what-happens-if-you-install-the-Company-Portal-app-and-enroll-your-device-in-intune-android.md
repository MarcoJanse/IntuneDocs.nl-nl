---
title: Wat gebeurt er als u de bedrijfsportal-app installeert en uw Android-apparaat inschrijft bij Intune? | Microsoft Intune
description: 
keywords: 
author: staciebarker
manager: angrobe
ms.date: 09/16/2016
ms.topic: article
ms.prod: 
ms.service: microsoft-intune
ms.technology: 
ms.assetid: d22f5aea-7be4-419b-b51b-a522ca037b69
ROBOTS: NOINDEX,NOFOLLOW
ms.reviewer: arnab
ms.suite: ems
translationtype: Human Translation
ms.sourcegitcommit: 4881d765a6a79d380ab6d3facdb55d9f0c81bf97
ms.openlocfilehash: 1d810d903ecf719e40cfb31b62e5e7882f549270


---


# Wat gebeurt er als u de bedrijfsportal-app installeert en uw Android-apparaat inschrijft bij Intune?

Wanneer u de bedrijfsportal-app installeert en uw Android-apparaat bij Intune registreert, kunt u de bedrijfsportal-app gebruiken voor het volgende:

-   Toegang tot het bedrijfsnetwerk en uw e-mail en werkbestanden

-   Bedrijfsapps ophalen via de bedrijfsportal

-   Het e-mailaccount van uw bedrijf automatisch configureren

-   De standaardinstellingen van uw telefoon herstellen als u deze verliest of als deze wordt gestolen

Wanneer u uw Android-apparaat registreert, geeft u de IT-beheerder toestemming voor toegang tot het apparaat. De beheerder kan het volgende doen:

-   Het apparaat opnieuw instellen naar de standaardinstellingen van de fabrikant. Dit is handig als u het apparaat verliest of als dit wordt gestolen.

-   Alle bedrijfsgegevens verwijderen. Uw persoonlijke instellingen en gegevens worden niet verwijderd.

-   Vereisten op uw apparaat instellen, zoals een wachtwoord of pincode voor het apparaat vereisen ter beveiliging van bedrijfsgegevens. De IT-beheerder kan het aantal keren dat u een onjuist wachtwoord mag invoeren ook beperken. Als u te vaak een onjuist wachtwoord invoert, kan het apparaat worden vergrendeld.

-   Vereisen dat u voorwaarden accepteert.

-   De camera uitschakelen (alleen op Samsung Knox-apparaten, niet op Nexus-apparaten) om te voorkomen dat u foto's van gevoelig werkmateriaal maakt dat niet mag worden gedeeld.

-   Vereisen dat alle gegevens op het apparaat zijn versleuteld, zodat gegevens beter zijn beveiligd als u het apparaat verliest of als dit wordt gestolen.

-   Nadat het apparaat aan de bedrijfsportal is toegevoegd, gebeurt ongeveer elke 8 uur het volgende:

    -   Beleids- of app-updates die de IT-beheerder beschikbaar heeft gemaakt, worden gedownload.

    -   Eventuele updates van de hardware-inventaris worden verzonden (deze updates bevatten geen persoonlijke informatie).

    -   Eventuele inventarisupdates van de bedrijfs-app worden verzonden (deze updates bevatten geen persoonlijke informatie).

Hebt u hulp nodig? Neem contact op met uw IT-beheerder (zie de [bedrijfsportalwebsite](http://portal.manage.microsoft.com) voor contactgegevens) of stuur een e-mail aan het team van Microsoft Android via wintunedroidfbk@microsoft.com.




<!--HONumber=Sep16_HO4-->


