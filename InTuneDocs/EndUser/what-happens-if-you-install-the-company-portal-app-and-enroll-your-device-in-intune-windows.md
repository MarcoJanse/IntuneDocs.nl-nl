---
title: Wat gebeurt er als u de bedrijfsportal-app installeert en uw Windows-apparaat inschrijft bij Intune? | Microsoft Intune
description: 
keywords: 
author: Staciebarker
manager: angrobe
ms.date: 7/8/2016
ms.topic: article
ms.prod: 
ms.service: microsoft-intune
ms.technology: 
ms.assetid: d65e3452-5bbf-4d26-a06e-401ddcc47f39
ROBOTS: noindex,nofollow
ms.reviewer: priyar
ms.suite: ems
translationtype: Human Translation
ms.sourcegitcommit: 618e2abda642c3b9b2e813824dfd4235c9309faa
ms.openlocfilehash: 8b6e9b1bbf2d870b57dfcd7cdefefa2550d07d14


---


# Wat gebeurt er als u de bedrijfsportal-app installeert en uw Windows-apparaat inschrijft bij Intune?

Wanneer u de bedrijfsportal-app installeert en deze vervolgens gebruikt om een Windows- of Windows Phone-apparaat in te schrijven, dan stelt u de IT-beheerder in staat uw apparaat te beheren om bedrijfs- of schoolgegevens te beveiligen, zoals hieronder beschreven voor apparaten ouder dan Windows 10. Raadpleeg [deze pagina](what-happens-if-you-install-the-company-portal-app-and-enroll-your-device-in-intune-windows10.md) voor meer informatie over Windows 10-apparaten.

## Wat gebeurt er met alle Windows-apparaten na de inschrijving
Wanneer u een Windows- of Windows Phone-apparaat in Intune inschrijft, profiteert u van het volgende:

-   Toegang tot het bedrijfsnetwerk en uw e-mail en werkbestanden

-   Bedrijfs-apps ophalen via de bedrijfsportalwebsite (voor Windows 7 en Vista kunt u bedrijfs-apps alleen via de bedrijfsportalwebsite ophalen)

-   Het e-mailaccount van uw bedrijf of school automatisch configureren

-   De standaardinstellingen van uw telefoon herstellen als u deze verliest of als deze wordt gestolen

Wanneer u uw apparaat inschrijft, geeft u de IT-beheerder toestemming voor handelingen zoals:

-   Het apparaat opnieuw instellen naar de standaardinstellingen van de fabrikant. Dit is handig als u het apparaat verliest of als dit wordt gestolen.

-   Alle bedrijfsgegevens en bedrijfs-apps verwijderen die zijn geïnstalleerd. Uw persoonlijke instellingen en gegevens worden niet verwijderd.

-   De IT-beheerder kan een inventarisatie maken van alle software die op de computer is geïnstalleerd, inclusief de software die u zelf hebt geïnstalleerd.

-   U verplichten om een wachtwoord of pincode voor de computer in te stellen, waarmee de computer kan worden vergrendeld of de standaardinstellingen van het apparaat kunnen worden hersteld (waarbij gegevens kunnen worden verwijderd) als u te veel keren een onjuist wachtwoord invoert.

-   U verplichten om alle gegevens op het apparaat te versleutelen, zodat gegevens beter zijn beveiligd als u het apparaat verliest of als dit wordt gestolen.

-   Vereisen dat u voorwaarden accepteert.

-   De IT-beheerder kan beleidsregels op de computer afdwingen. Zo kunt u verplicht worden om een wachtwoord of pincode voor de computer in te stellen, waarmee de computer kan worden vergrendeld of alle gegevens van de harde schijf van de computer kunnen worden verwijderd als u te veel keren een onjuist wachtwoord hebt ingevoerd.

-   De SD-geheugenkaart uitschakelen.

## Wat gebeurt er met alle Windows-pc’s na de inschrijving

-  Er wordt software op de computer geïnstalleerd, zodat de IT-beheerder de computer kan beheren en zodat u bedrijfsresources (zoals apps en ondersteuningsinformatie) kunt ophalen. De IT-beheerder kan deze software automatisch bijwerken.

-  Intune Endpoint Protection kan op de computer worden geïnstalleerd. Dit is software die op virussen en kwaadaardige software controleert.

-  De IT-beheerder kan een inventarisatie maken van alle software die op de computer is geïnstalleerd, inclusief de software die u zelf hebt geïnstalleerd.

-  Mogelijk moet u de voorwaarden accepteren.

-  De IT-beheerder kan gegevens van de harde schijf van uw computer verzamelen of verwijderen. De IT-beheerder kan ook de volledige harde schijf wissen.

-  De IT-beheerder kan apps en updates op uw computer installeren.

-  De IT-beheerder kan beleidsregels op de computer afdwingen. Zo kunt u verplicht worden om een wachtwoord of pincode voor de computer in te stellen, waarmee de computer kan worden vergrendeld of alle gegevens van de harde schijf van de computer kunnen worden verwijderd als u te veel keren een onjuist wachtwoord hebt ingevoerd.


## Wat gebeurt er elke acht uur na de inschrijving van het apparaat
Ongeveer elke 8 uur gebeurt er voor ingeschreven apparaten het volgende:

-   Beleids- of app-updates die de IT-beheerder beschikbaar heeft gemaakt, worden gedownload.

-   Eventuele hardware-inventarisatie-updates worden verzonden.

-   Eventuele inventarisupdates van de bedrijfsapps worden verzonden.

Zie [Uw Windows-apparaat registreren bij Intune](enroll-your-device-in-intune-windows.md) voor de stappen die u moet uitvoeren om het apparaat te registreren. Zie [Wat kan mijn IT-beheerder zien wanneer ik mijn apparaat bij Intune registreer?](what-can-your-it-administrator-see-when-you-enroll-your-device-in-intune-windows.md) voor meer informatie over wat uw IT-beheerder kan zien op uw apparaat.

Neem contact op met de IT-beheerder als u vragen hebt. Ga naar de [bedrijfsportalwebsite](http://portal.manage.microsoft.com) voor de betreffende contactgegevens.

### Zie tevens
[Uw Windows-apparaat gebruiken met Intune](using-your-windows-device-with-intune.md)



<!--HONumber=Jul16_HO4-->


