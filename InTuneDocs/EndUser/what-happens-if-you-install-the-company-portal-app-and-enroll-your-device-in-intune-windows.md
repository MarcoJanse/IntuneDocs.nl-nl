---
title: Wat gebeurt er als u de bedrijfsportal-app installeert en uw Windows-apparaat inschrijft bij Intune? | Microsoft Intune
description: 
keywords: 
author: Staciebarker
ms.author: stabar
manager: angrobe
ms.date: 09/19/2016
ms.topic: article
ms.prod: 
ms.service: microsoft-intune
ms.technology: 
ms.assetid: d65e3452-5bbf-4d26-a06e-401ddcc47f39
ROBOTS: NOINDEX,NOFOLLOW
ms.reviewer: priyar
ms.suite: ems
translationtype: Human Translation
ms.sourcegitcommit: fd54ec104a26ebae845dfe3942dac2e8d9dae4a9
ms.openlocfilehash: 678ef01b215442e3d767a38388a579c6ee329975


---


# Wat gebeurt er als u de bedrijfsportal-app installeert en uw Windows-apparaat inschrijft bij Intune?

Wanneer u de bedrijfsportal-app installeert en deze vervolgens gebruikt om een Windows- of Windows Phone-apparaat in te schrijven, stelt u de IT-beheerder in staat uw apparaat te beheren ter beveiliging van de bedrijfs- of schoolgegevens. In dit onderwerp wordt beschreven wat er gebeurt met apparaten ouder dan Windows 10. Zie het [relevante onderwerp](what-happens-if-you-install-the-company-portal-app-and-enroll-your-device-in-intune-windows10.md) als het gaat om apparaten met Windows 10.

## Wat gebeurt er met alle Windows-apparaten na de inschrijving
Wanneer u een Windows- of Windows Phone-apparaat in Intune inschrijft, profiteert u van het volgende:

-   Toegang tot het bedrijfsnetwerk en uw e-mail en werkbestanden.

-   Bedrijfsapps ophalen via de bedrijfsportalwebsite. (Voor Windows 7 en Windows Vista kunt u alleen bedrijfsapps ophalen via de bedrijfsportalwebsite.)

-   Het e-mailaccount van uw bedrijf of school wordt automatisch ingesteld.

-   De standaardinstellingen van uw telefoon herstellen als u deze verliest of als deze wordt gestolen.

Wanneer u uw apparaat inschrijft, geeft u de IT-beheerder toestemming voor handelingen zoals:

-   Het herstellen van de standaardinstellingen van de fabrikant. Dit is handig als u het apparaat verliest of als dit wordt gestolen.

-   Alleen bedrijfsgerelateerde bestanden en bedrijfsapps verwijderen. *Uw persoonlijke instellingen en gegevens worden niet verwijderd.*

-   De IT-beheerder kan zien welke software op het apparaat is geïnstalleerd, inclusief software die u zelf hebt geïnstalleerd.

-   Vereisten op uw apparaat instellen, zoals een wachtwoord of pincode voor het apparaat vereisen ter beveiliging van bedrijfsgegevens. De IT-beheerder kan ook het aantal keren beperken dat u een onjuist wachtwoord mag invoeren. Als u te vaak een onjuist wachtwoord invoert, kan het apparaat worden vergrendeld.

-   Vereisen dat u de gegevens op uw apparaat versleutelt, zodat de bedrijfsgegevens beter zijn beveiligd als u het apparaat verliest of als dit wordt gestolen.

-   Vereisen dat u voorwaarden accepteert.

-   Voorkomen dat u foto's van bedrijfsgerelateerde gegevens maakt.

## Wat gebeurt er met alle Windows-pc’s na de inschrijving

-  Er wordt software op de computer geïnstalleerd, zodat de IT-beheerder de computer kan beheren en u bedrijfsbronnen (zoals apps en ondersteuningsinformatie) kunt gebruiken. De IT-beheerder kan deze software automatisch bijwerken.

-  Intune Endpoint Protection wordt mogelijk op de computer geïnstalleerd. Dit is software die op virussen en kwaadaardige software controleert.

-  De IT-beheerder kan gegevens van de harde schijf van uw computer verzamelen of verwijderen.

-  De IT-beheerder kan apps en updates op uw computer installeren.

## Wat gebeurt er elke acht uur na de inschrijving van het apparaat
Ongeveer elke acht uur gebeurt er voor ingeschreven apparaten het volgende:

-   Beleids- of app-updates die de IT-beheerder beschikbaar heeft gemaakt, worden gedownload.

-   Eventuele hardware-inventarisatie-updates worden verzonden.

-   Eventuele inventarisupdates van de bedrijfsapps worden verzonden.

Neem contact op met uw IT-beheerder als u vragen hebt. Ga naar de [bedrijfsportalwebsite](http://portal.manage.microsoft.com) voor de betreffende contactgegevens.



<!--HONumber=Oct16_HO2-->


