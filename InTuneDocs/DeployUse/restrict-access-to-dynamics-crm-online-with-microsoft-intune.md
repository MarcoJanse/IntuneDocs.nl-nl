---
title: E-mailtoegang tot Dynamics CRM Online beperken | Microsoft Intune
description: Toegang tot Dynamics CRM Online beschermen en controleren met voorwaardelijke toegang.
keywords: 
author: karthikaraman
manager: angrobe
ms.date: 07/22/2016
ms.topic: article
ms.prod: 
ms.service: microsoft-intune
ms.technology: 
ms.assetid: f1c4522b-5a34-4f5a-89d2-7809c4352af7
ms.reviewer: chrisgre
ms.suite: ems
translationtype: Human Translation
ms.sourcegitcommit: db1d43dd647122e7ba8ebd4e6df48e3c970a3392
ms.openlocfilehash: 233b7cad41fbd35e0fef615737fc41f8a49db35e


---

# E-mailtoegang tot Dynamics CRM Online beperken met Microsoft Intune
U kunt de toegang tot Microsoft Dynamics CRM Online beheren vanaf iOS- en Android-apparaten aan de hand van voorwaardelijke toegang van Microsoft Intune.  De voorwaardelijke toegang van Intune bestaat uit twee onderdelen:
* [Nalevingsbeleid voor apparaten](introduction-to-device-compliance-policies-in-microsoft-intune.md) waar het apparaat aan moet voldoen om te worden beschouwd als een apparaat dat het beleid naleeft.
* [Beleid voor voorwaardelijke toegang](restrict-access-to-email-and-o365-services-with-microsoft-intune.md) waarin u de voorwaarden opgeeft waaraan het apparaat moet voldoen om toegang tot de service te krijgen.

Zie het artikel [De toegang tot e-mail, O365 en andere services beperken](restrict-access-to-email-and-o365-services-with-microsoft-intune.md) voor meer informatie over hoe voorwaardelijke toegang werkt.

[!IMPORTANT] Voor het implementeren van voorwaardelijke toegang moet u abonnementen hebben voor Intune en Azure Active Directory Premium, en moeten gebruikers zijn geregistreerd voor beide producten. Het **Enterprise Mobility + Security-abonnement** omvat zowel een abonnement op Intune als op Azure Active Directory Premium. Zie de [Enterprise Mobility-pagina met prijzen](https://www.microsoft.com/en-us/cloud-platform/enterprise-mobility-pricing) voor meer informatie. Als u geen abonnement hebt op EMS, kunt u een abonnement nemen op Azure Active Directory Premium. Zie de [Azure Active Directory-pagina met prijzen](https://azure.microsoft.com/en-us/pricing/details/active-directory/) voor meer informatie. 

Wanneer een gebruiker in de doelgroep de app Dynamics CRM op zijn apparaat probeert te gebruiken, wordt de volgende evaluatie uitgevoerd:

![Het diagram geeft de beslissingspunten aan waarop moet worden bepaald of een apparaat toegang tot een service krijgt of wordt geblokkeerd](../media/mdm-ca-dynamics-crm-flow-diagram.png)

Het apparaat waarvoor toegang tot Dynamics CRM Online nodig is, moet:
* Een **Android**- of **iOS**-apparaat zijn.
* **Ingeschreven** zijn bij Microsoft Intune.
* **Voldoen** aan ge誰mplementeerd Microsoft Intune-nalevingsbeleid.

De apparaatstatus wordt opgeslagen in Azure Active Directory, dat toegang verleent of deze blokkeert op basis van de opgegeven voorwaarden.

Als niet aan een voorwaarde wordt voldaan, krijgt de gebruiker een van de volgende berichten te zien wanneer deze zich aanmeldt:
* Als het apparaat niet is ingeschreven bij Microsoft Intune of niet is geregistreerd bij Azure Active Directory, wordt een bericht weergegeven met instructies over het installeren van de bedrijfsportal-app en het inschrijven.
* Als het apparaat niet aan het beleid voldoet, wordt er een bericht weergegeven waarin de gebruiker naar de website van de Microsoft Intune-bedrijfsportal of de bedrijfsportal-app wordt verwezen, waar informatie te vinden is over het probleem en hoe het kan worden opgelost.

## Beleid voor voorwaardelijke toegang voor Dynamics CRM Online  
### Stap 1: Active Directory-beveiligingsgroepen configureren

Voordat u begint, moet u Azure Active Directory-beveiligingsgroepen configureren voor het beleid voor voorwaardelijke toegang. U kunt deze groepen configureren in het **Office 365-beheercentrum**. Deze groepen worden gebruikt om gebruikers in of uit te sluiten van het beleid. Wanneer een gebruiker deel uitmaakt van de doelgroep voor het beleid, moet elk apparaat dat hij of zij gebruikt, aan het beleid voldoen om toegang te krijgen tot bronnen.

U kunt twee soorten groepen opgeven die u voor het beleid voor Dynamics CRM kunt gebruiken:
* **Doelgroepen**: bevat groepen gebruikers waarop het beleid van toepassing is.
* **Uitgesloten groepen**: bevat groepen gebruikers waarop het beleid niet van toepassing is.

Als een gebruiker zich in beide groepen bevindt, wordt het beleid niet op de gebruiker toegepast.

### Stap 2: Nalevingsbeleid configureren en implementeren
[Maak](create-a-device-compliance-policy-in-microsoft-intune.md) en [implementeer](deploy-and-monitor-a-device-compliance-policy-in-microsoft-intune.md) nalevingsbeleid op alle apparaten die door het beleid worden be誰nvloed. Dit zijn alle apparaten die door de gebruikers in de doelgroepen worden gebruikt.

> [!NOTE]
> Terwijl nalevingsbeleid wordt ge誰mplementeerd voor Microsoft Intune-groepen, wordt beleid voor voorwaardelijke toegang toegepast op Azure Active Directory-beveiligingsgroepen.

> [!IMPORTANT]
> Als u geen nalevingsbeleid hebt ge誰mplementeerd, worden de apparaten beschouwd als apparaten die het beleid naleven.

Wanneer u klaar bent, gaat u door naar Stap 3.
### Stap 3: het Dynamics CRM-beleid configureren
Configureer vervolgens het beleid om ervoor te zorgen dat alleen beheerde apparaten en apparaten die aan het beleid voldoen toegang hebben tot Dynamics CRM. Dit beleid wordt opgeslagen in Azure Active Directory.

1.  Kies in de Microsoft Intune-beheerconsole achtereenvolgens **Beleid > Voorwaardelijke toegang > Beleid voor Dynamics CRM**.

  ![Schermafbeelding van de pagina met beleid voor voorwaardelijke toegang voor Dynamics CRM Online](../media/mdm-ca-dynamics-crm-policy-configuration.png)

2.  Selecteer **Beleid voor voorwaardelijke toegang inschakelen**.
3.  Onder **Toegang voor toepassingen** kunt u kiezen of u beleid voor voorwaardelijke toegang wilt toepassen:
  * **iOS**
  * **Android**
4.  Selecteer onder **Doelgroepen** de optie **Wijzigen** om de Active Directory-beveiligingsgroepen te selecteren waarop het beleid van toepassing moet zijn. U kunt ervoor kiezen dit op alle gebruikers of alleen op bepaalde groepen gebruikers toe te passen.
5.  Selecteer desgewenst onder **Uitgesloten groepen** de optie **Wijzigen** om de Active Directory-beveiligingsgroepen te selecteren waarop dit beleid niet van toepassing is.
6.  Als u klaar bent, kiest u **Opslaan**.

U hebt nu voorwaardelijke toegang voor Dynamics CRM geconfigureerd. U hoeft het beleid voor voorwaardelijke toegang niet te implementeren; het wordt direct van kracht.
##  De compatibiliteit en het beleid voor voorwaardelijke toegang bewaken

In de werkruimte **Groepen** kunt u de status voor voorwaardelijke toegang van uw apparaten bekijken.

Selecteer een groep mobiele apparaten en selecteer op het tabblad **Apparaten** een van de volgende **Filters**:
* **Apparaten die niet zijn geregistreerd bij AAD** : deze apparaten hebben geen toegang tot Dynamics CRM.
* **Apparaten die niet voldoen aan het beleid** : deze apparaten hebben geen toegang tot Dynamics CRM.
* **Apparaten die zijn geregistreerd bij AAD en die voldoen aan het beleid** : deze apparaten hebben toegang tot Dynamics CRM.

##  Volgende stappen
[Toegang tot Exchange Online beperken](restrict-access-to-exchange-online-with-microsoft-intune.md)

[Toegang tot Exchange on-premises beperken](restrict-access-to-exchange-onpremises-with-microsoft-intune.md)
[Toegang tot SharePoint Online beperken](restrict-access-to-sharepoint-online-with-microsoft-intune.md)

[Toegang tot Skype voor Bedrijven Online beperken](restrict-access-to-skype-for-business-online-with-microsoft-intune.md)



<!--HONumber=Oct16_HO1-->


