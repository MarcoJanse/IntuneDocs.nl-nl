---
title: U moet Skycure installeren op uw Android-apparaat | Microsoft Docs
description: 
keywords: 
author: barlanmsft
ms.author: barlan
manager: angrobe
ms.date: 03/28/2017
ms.topic: article
ms.prod: 
ms.service: microsoft-intune
ms.technology: 
ms.assetid: 627cd171-6e1b-439e-809a-2e6f007c4b3d
searchScope:
- User help
ROBOTS: 
ms.custom: intune-enduser
translationtype: Human Translation
ms.sourcegitcommit: c473a1f05b0a7b0ce5205598b2b9a9b86bfe6c1d
ms.openlocfilehash: 531963056c4e488865b1c51b76e6b9ce97fe2eb8
ms.lasthandoff: 03/29/2017


---

# <a name="you-need-to-install-skycure-on-your-android-device"></a>U moet Skycure installeren op uw Android-apparaat

Voordat u toegang tot uw werk kunt krijgen, moet u voor de IT-beheerder de Skycure-app installeren. Deze app zorgt voor een betere beveiliging van uw apparaat doordat potentiële beveiligingsrisico's worden opgespoord.

Als u problemen met de installatie ondervindt, voert u de stappen voor probleemoplossing aan het einde van dit onderwerp uit.

**U moet het volgende doen:**

1. Sleep omlaag vanaf de bovenkant van het scherm om de meldingenbalk te openen. Tik vervolgens op **Vereiste toepassing: Skycure vanuit Play Store installeren**. U kunt dit ook vinden in de bedrijfsportal-app onder __Details naleving__.

  ![De pagina Details naleving op een Android-apparaat. Het apparaat voldoet niet aan het nalevingsbeleid, met een bericht onder aan de bedrijfsportalpagina waarin wordt vermeld dat het apparaat niet voldoet aan het risicobeleid voor mobiele apparaten en dat Skycure moet worden geopend om het probleem op te lossen.](./media/skycure-resolves-compliance-android.png)

2. U wordt doorgeleid naar de Skycure-installatiepagina in de Play Store. Installeer Skycure en tik vervolgens op **ACCEPTEREN** zodat Skycure toegang krijgt tot uw apparaat.

3. Open Skycure en tik vervolgens op **CONTROLEREN**.

4. Tik op **Aanmelden bij Azure Active Directory** en voer het account in waarmee u uw e‑mail en bestanden van werk of school opent.

5. Selecteer het account waarmee u uw e-mail, bestanden en andere gegevens van werk of school opent en tik vervolgens op **ACCOUNT TOEVOEGEN**.

6. Tik op **Accepteren** om Skycure toestemming te geven om u aan te melden en uw profiel te lezen.

7. Lees de items over de beveiliging van uw apparaat met Skycure en tik vervolgens op **OK**. Het duurt een ogenblik voordat Skycure is ingesteld. Vervolgens wordt uw apparaat gecontroleerd op beveiligingsrisico's.

  Skycure begint uw apparaat meteen te controleren op beveiligingsrisico's.

  ![Skycure analyseert uw apparaat met betrekking tot beveiligingsrisico's.](./media/skycure-scan-in-progress-android.png)

  Als Skycure een beveiligingsrisico op uw apparaat vindt, worden er instructies weergegeven voor het oplossen van het probleem.

  ![Skycure heeft een beveiligingsrisico gevonden.](./media/skycure-found-a-threat-android.png)

  Als er geen beveiligingsrisico's worden gevonden, worden alle drie bedreigingstypen in het groen weergegeven.

    Op het scherm **Apparaatdetails** in de bedrijfsportal wordt vermeld dat u nu voldoet aan de beveiligingsvereisten van uw bedrijf.

    ![Uw apparaat voldoet nu aan het beleid](./media/mtd-device-now-compliant-android.png)

**Als de installatie niet werkt**

Soms kunnen installaties mislukken vanwege technische problemen waar u geen invloed op hebt. Als dit het geval is, installeert u Skycure [handmatig vanuit de Play Store](https://play.google.com/store/apps/details?id=com.skycure.skycure).

Nog hulp nodig? Neem contact op met uw IT-beheerder. Ga naar de [bedrijfsportalwebsite](http://portal.manage.microsoft.com) voor de betreffende contactgegevens.

