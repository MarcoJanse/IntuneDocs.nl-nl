Gebruik deze zelfstudie om Microsoft Azure Rights Management (ook wel Azure RMS genoemd) snel uit te proberen voor uw organisatie, in slechts 5 stappen die u in minder dan 15 minuten kunt uitvoeren. U gaat de service activeren, een vertrouwelijk document veilig per e-mail verzenden naar iemand in een andere organisatie en daarna bijhouden wanneer dat document wordt geopend. Wanneer het vertrouwelijke document per e-mail wordt verzonden, wordt het versleuteld en kan het alleen worden gelezen door de persoon aan wie het document is verzonden. Hierbij wordt gebruikgemaakt van de machtigingen die zijn ingesteld door de afzender.

![Zelfstudie Snel aan de slag, alle stappen](../media/AzRMS_QuickStartStepsAll.PNG)

Deze zelfstudie is gericht op IT-beheerders en adviseurs, zodat ze Azure Rights Management kunnen beoordelen als gegevensbeveiligingsoplossing voor hun organisatie. In een productieomgeving worden de instructies voor het activeren van de service uitgevoerd door een beheerder en de instructies voor het versturen van het document door eindgebruikers. In deze zelfstudie zijn beide sets instructies inbegrepen om het volledige proces voor het veilig verzenden van een vertrouwelijk document naar iemand in een andere organisatie goed duidelijk te maken. Als u problemen ondervindt bij het volgen van deze zelfstudie, stuurt u een e-mail naar het [AskIPTeam](mailto:askipteam@microsoft.com?subject=Having%20problems%20with%20the%20Quick%20Start%20tutorial). U wordt dan zo snel mogelijk geholpen.

U hebt het volgende nodig om de zelfstudie te volgen:

-   Een abonnement dat Azure Rights Management ondersteunt. Dit kan een betaald abonnement of een proefabonnement zijn. Als u documenttracking wilt gebruiken (vereist voor stap 5 in deze zelfstudie), moet uw abonnement ondersteuning bieden voor documenttracking. Voor meer informatie over de opties voor abonnementen en koppelingen naar gratis proefversies raadpleegt u [Cloudabonnementen die Azure RMS ondersteunen](../get-started/requirements-subscriptions.md).

    Tip: als u een abonnement nodig hebt, moet u dit van tevoren regelen, omdat het enige tijd kan duren voordat dit proces is voltooid.

-   Een beheerdersaccount om u aan te melden bij het Office 365-beheercentrum of de klassieke Azure-portal, zodat u de Rights Management Service kunt activeren. Dit account moet ook beschikken over een e-mailadres en een werkende e-mailservice (bijvoorbeeld Exchange Online of Exchange Server).

-   Een computer met Windows (minimaal Windows 7 SP1) waarop Office 2016, Office 2013 of Office 2010 is ge√Ønstalleerd.

Aan de slag!


<!--HONumber=Apr16_HO3-->


