---
title: RMS voor personen en Azure Rights Management | Azure RMS
description: 
keywords: 
author: cabailey
manager: mbaldwin
ms.date: 04/28/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: 2efcb440-fefd-45e9-872b-f471573aadf2
ms.reviewer: esaggese
ms.suite: ems
translationtype: Human Translation
ms.sourcegitcommit: 0f355da35dff62ecee111737eb1793ae286dc93e
ms.openlocfilehash: 6a27d5a2a1bad24521a551465fd9324f2a826376


---

# RMS voor personen en Azure Rights Management

*Van toepassing op: Azure Rights Management*

RMS voor personen is een gratis selfserviceabonnement voor gebruikers in een organisatie waar vertrouwelijke bestanden naar zijn verzonden die zijn beveiligd door Microsoft Azure Rights Management (Azure RMS). Deze gebruikers kunnen echter niet worden geverifieerd omdat de IT-afdeling geen account voor hen beheert in Azure. De IT-afdeling beschikt bijvoorbeeld niet over Office 365 of gebruikt geen Azure-services.

Deze gebruikers kunnen zich registreren voor een gratis werk- of schoolaccount voor gebruik met Azure RMS. Vervolgens kunnen ze de Rights Management-toepassing voor delen downloaden en installeren. Met behulp hiervan kunnen deze gebruikers nu worden geverifieerd om te bewijzen dat zij de personen zijn naar wie de beveiligde bestanden zijn verzonden. Daarna kunnen ze de beveiligde bestanden lezen op hun computer of mobiele apparaat.

Deze gebruikers kunnen met de Rights Management-toepassing voor delen op Windows-computers ook bestanden beveiligen of beveiligde bestanden per e-mail verzenden naar mensen binnen of buiten de organisatie. Als de ontvangers van het e-mailbericht zich in een organisatie bevinden die ook geen gebruikersaccounts in Azure beheert, kunnen zij zich registreren voor een account voor RMS voor personen, zodat ze de beveiligde e-mailbijlage kunnen lezen.

> [!IMPORTANT]
> Met dit gratis abonnement kunnen daartoe gemachtigde personen altijd beveiligde bestanden lezen. Momenteel kunt u dit gratis abonnement ook gebruiken om documenten te beveiligen en nieuwe beveiligde e-mailberichten te maken. De mogelijkheid om nieuwe beveiligde inhoud te schrijven, is alleen beschikbaar voor evaluatiegebruik en wordt in de toekomst mogelijk verwijderd. Voor meer informatie en eventuele wijzigingen in het gebruik van RMS voor personen om inhoud te beveiligen, raadpleegt u de [Microsoft Rights Management-servicevoorwaarden](https://portal.aadrm.com/Legal/Service).

Voor meer informatie over hoe u bestanden kunt beveiligen met behulp van de gratis Rights Management-toepassing voor delen, raadpleegt u de [Gebruikershandleiding voor de Rights Management-toepassing voor delen](../rms-client/sharing-app-user-guide.md).

RMS voor personen is een voorbeeld van een toepassing met selfserviceregistratie die wordt ondersteund door Azure Active Directory. Zie voor meer informatie over hoe dit werkt, [Wat is selfserviceregistratie voor Azure?](/active-directory/active-directory-self-service-signup) in de Azure Active Directory-documentatie. 

## Volgende stappen
Zie [Hoe gebruikers zich aanmelden voor RMS voor personen](rms-for-individuals-user-sign-up.md) voor stapsgewijze instructies en een technisch overzicht van wat er op de achtergrond gebeurt. 




<!--HONumber=Jul16_HO3-->


