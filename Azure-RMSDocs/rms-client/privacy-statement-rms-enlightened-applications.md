---
title: Privacyverklaring voor Microsoft Rights Management in toepassingen met RMS | Azure RMS
description: 
keywords: 
author: msmbaldwin
manager: msmbaldwin
ms.date: 04/28/2016
ms.topic: article
ms.prod: azure
ms.service: rights-management
ms.technology: techgroup-identity
ms.assetid: 751e5e05-fbe2-4769-a5df-1362c0db2108
ms.reviewer: esaggese
ms.suite: ems
translationtype: Human Translation
ms.sourcegitcommit: 8e8b1dabe3ba2894bec9a87e6d34123d833c699b
ms.openlocfilehash: 500701acb03aa9f049cc995f14e544e07556bc4f


---

# Privacyverklaring voor Microsoft Rights Management in toepassingen met RMS
Van toepassing op: Microsoft Rights Management-functionaliteit die is ingesloten in toepassingen

> [!NOTE]
> Deze privacyverklaring is in andere talen te vinden in het [Microsoft Downloadcentrum](http://www.microsoft.com/download/details.aspx?id=41668).

Microsoft verplicht zich om uw privacy te beschermen, terwijl ze de software levert die u de prestaties, kracht en gebruiksgemak biedt die u wenst in uw personal computing. In deze privacyverklaring worden veel van de praktijken uitgelegd voor gegevensverzameling en gebruik van Microsoft Rights Management-clientsoftware en -services en eventuele andere Microsoft-producten of -diensten waarbij deze kennisgeving wordt weergegeven of die een koppeling bevatten naar deze kennisgeving.

De Rights Management-functionaliteit is ontwikkeld voor clientcomputers en mobiele apparaten met als doel toegang tot en gebruik van gegevens te beveiligen die worden gebruikt in toepassingen die gebruikmaken van Microsoft Rights Management Services, on-premises geïnstalleerd of uitgevoerd via een Microsoft-datacentrum.

## Verwerking van uw gegevens voor onze klanten
Om toegang te krijgen tot beveiligde bestanden, wordt u gevraagd om u aan te melden bij Microsoft Rights Management en uw gebruikersnaam en wachtwoord ('referenties') op te geven. Microsoft mag lees- en ontvangstinformatie en standaardapparaatinformatie verzamelen. Deze informatie omvat gegevens zoals de besturingssysteemversie en de hardware-id (waaraan te zien is wie het apparaat heeft geproduceerd), de apparaatnaam, de apparaatversie en het IP-adres.

> [!IMPORTANT]
> Microsoft mag de lees- en ontvangstinformatie (zoals het e-mailadres, de locatie en de tijdstempel die is gekoppeld aan het openen van een bestand) en de standaardapparaatgegevens bekendmaken aan de persoon die of het bedrijf dat de bestanden heeft beveiligd.

## De verzameling en het gebruik van uw persoonlijke gegevens door Microsoft
De referenties en standaardapparaatgegevens die van u worden verzameld, kunnen door Microsoft worden gebruikt en door partners en dochterbedrijven ook worden gebruikt om de functies die u gebruikt in te schakelen en aanvullende dienst(en) te leveren of transactie(s) uit te voeren die u hebt aangevraagd of geautoriseerd. Standaardapparaatgegevens kunnen ook worden gebruikt om Microsoft-producten en -diensten te analyseren en verbeteren.

We geven de referenties, lees- en ontvangstgegevens en/of standaardapparaatgegevens die van u worden verzameld, niet vrij buiten Microsoft of aan haar partners en dochterbedrijven, behalve als u hier expliciet mee instemt, of zoals beschreven in uw overeenkomst(en) of deze privacyverklaring.

We nemen van tijd tot tijd andere bedrijven aan om namens ons diensten te leveren (zoals klantondersteuning). Indien nodig voor hun overeenkomst kunnen wij deze bedrijven toegang geven tot uw gegevens. Deze bedrijven zijn verplicht om de vertrouwelijkheid van uw gegevens te waarborgen en mogen deze gegevens niet voor andere doeleinden gebruiken dan waarvoor ze door Microsoft zijn ingeschakeld.

We zullen referenties, lees- en ontvangstgegevens en/of standaardapparaatgegevens niet bekend maken aan derden (inclusief politie, andere overheidsinstanties of partijen in een civiele procedure, met uitzondering van toeleveranciers) behalve als u hier expliciet mee instemt, zoals beschreven in deze privacyverklaring of wanneer dit wettelijk verplicht is. Mocht een externe partij contact met ons opnemen voor dergelijke gegevens dan zullen wij trachten deze externe partij rechtstreeks contact op te laten nemen met u. Hierbij kunnen wij uw basiscontactgegevens doorgeven aan de betreffende derde. Als wij worden verplicht uw gegevens aan een externe partij openbaar te maken dan doen wij commercieel redelijke pogingen om u hiervan op de hoogte te stellen vóór de bekendmaking tenzij dit wettelijk is verboden.

Informatie die door Microsoft Rights Management wordt verzameld voor Microsoft of wordt verzonden naar Microsoft, kan worden opgeslagen en verwerkt in de Verenigde Staten of in een ander land waarin Microsoft of onze partners, dochterbedrijven of dienstverleners actief zijn. Microsoft houdt zich aan het Safe Harbor Framework van het Amerikaanse Department of Commerce met betrekking tot het verzamelen, gebruiken en bewaren van gegevens uit de Europese Unie, de Europese Economische Ruimte en Zwitserland.

## Microsoft Update
Wanneer u toepassingen met Microsoft Rights Management met Windows gebruikt, kunt u kiezen voor Microsoft Update Microsoft Update (MU) is een service die updates voor Microsoft-software biedt, waaronder Microsoft Rights Management-client voor Windows. Zie [Privacyverklaring voor Services bijwerken](http://go.microsoft.com/fwlink/?linkid=50142) ([http://go.microsoft.com/fwlink/?linkid=50142](http://go.microsoft.com/fwlink/?linkid=50142)) voor meer informatie over welke gegevens worden verzameld, hoe deze gegevens worden gebruikt en hoe u de instellingen kunt wijzigen.

Keuze/bedieningselement: toepassingen met Microsoft Rights Management volgen voor een stille installatie de MU-instellingen die ook zijn toegepast op het Windows-bureaublad. Als MU niet is ingeschakeld ontvangt u bij gebruikersinstallaties mogelijk een prompt waarmee u MU kunt inschakelen. Als u hiervoor kiest dan worden deze MU-instellingen toegepast op alle toepassingen met Windows.

## Beveiliging van uw gegevens
Microsoft waakt over de veiligheid van uw gegevens. We maken gebruik van een aantal verschillende beveiligingstechnieken en -procedures om uw persoonlijke gegevens te beschermen tegen ongeoorloofde toegang, gebruik of vrijgave. Zo bewaren wij de persoonlijke gegevens die u verschaft bijvoorbeeld op computersystemen waartoe slechts een beperkte toegang mogelijk is en die zich bevinden in beveiligde gebouwen.

## Wijzigingen in deze privacyverklaring
Deze privacyverklaring wordt af en toe bijgewerkt als gevolg van wijzigingen in onze producten, services en feedback van onze klanten. Wanneer er wijzigingen worden geplaatst, wordt de datum 'Laatst bijgewerkt op' bovenaan deze verklaring ook gewijzigd. Als er belangrijke wijzigingen zijn opgetreden in deze verklaring of in de manier waarop Microsoft uw persoonlijke gegevens gebruikt, stellen wij u hiervan op de hoogte door dergelijke wijzigingen vooraf bekend te maken of door u rechtstreeks een bericht te sturen. Wij raden u aan deze verklaring met enige regelmaat door te nemen, zodat u weet hoe Microsoft uw gegevens beschermt.




<!--HONumber=Jun16_HO4-->


